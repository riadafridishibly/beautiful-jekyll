---
layout: post
title: এখানে একেকটা দিন বেঁচে থাকাটাই যেন একেকটা অর্জন
---
এমন একটা দেশে বসবাস করি যেখানে জীবনের নিরাপত্তা বলতে কিছু নেই। প্রতিদিন খবরের কাগজ খুললেই দেখা যায় এখানে সড়ক দূর্ঘটনা, ওখানে ধর্ষন, কোথাও না কোথাও খুন। প্রতিনিয়ত সব কিছু যেন আমরা স্বাভাবিক ভাবেই নিয়েছি। জীবনের মূল্য আমাদের কাছে নাই। একদম ই না। আমি ২০১৫ সালে উদ্ভাসে কোচিং করার সময় সর্বশেষ ঢাকাতে ছিলাম। এরপর আর ঢাকাতে যাওয়ার প্রয়োজনীয়তা অনুভব করিনি। বসবাসের পুরোপুরি অযোগ্য শহর ঢাকা। এত এত লোকের বসবাস এই ছোট একটু শহরে।

অনেকের অনেক ধরনের মতবিরোধ আছে ঢাকার এই ব্যাপারটা নিয়ে। বিভিন্ন গ্রাম গঞ্জ থেকে মানুষ গিয়ে ভীড় জমায় ঢাকাতে। কিন্তু কেন? কেন এই সমস্যা? আমরা কি গ্রামে জব সেক্টর তৈরি করতে পেরেছি? সমস্ত বড় প্রতিষ্ঠান ঢাকাতে। কোন কিছু হলেই ঢাকাতে যাও। কেউ কেউ মনে করেন পলিটিক্যাল কারনে এই সমস্যার সমাধান হচ্ছে না। আবার কেউ কেউ বলেন আমরা বাঙালিরা ভাল না। আমরা এইটাই ডিজার্ভ করি।

সারা দেশে সড়ক দূর্ঘটনায় অনেক লোক প্রাণ হারায়। গাড়ি চলছে কিন্তু তার কোন দেখাশোনা নাই। ফিটনেস চেক করারও দরকার নাই। 

আমার মনে আছে আমি তখন কুয়েটে প্রথম বারের মত আসছিলাম। আমার আরো দুই ফ্রেন্ড ছিল সাথে। বরিশাল থেকে বি আর টি সি গাড়িতে উঠি। কিছুদূর যাওয়ার পর গাড়ির সামনের ডান সাইডের চাকা খুলে যায়। ভাগ্য ভাল ছিল সেদিন। সামনের চাকা খুলে পিছনের চাকার নিচে আটকে যাওয়ায় গাড়ি থেমে যায়। তাই কোন দূর্ঘটনা ঘটে নি। 

আপনি বাসা থেকে বের হলে বলতে পারবেন না আপনি আবার ঠিক ভাবে বাসায় ফিরতে পারবেন। মানুষ বাঁচতে চায়। চায় জীবনের নিরাপত্তা। আজ এত কিছু লেখার একটাই কারন তা হল কিছু কিছু ঘটনা আমাদের মনে করিয়ে দেয় আমরা কতটা বাজে অবস্থায় বসবাস করছি। গতকাল রাতে ঢাকার চকবাজারে ভয়াবহ অগ্নিকান্ডের ঘটনা ঘটে। সেখানে আগুনে পুরে মারা যায় প্রায় আশি জনের মত মানুষ। অনেকেই বেঁচে আছে ২০, ৩০, ৫০% বার্ন নিয়ে। এখান থেকে বেঁচে ফেরা খুবই আনলাইকলি।

গত বছরের ঘটনা। তখন আমাদের কুয়েটের টেক্সটাইল ডিপার্টমেন্টের চার জন ভাই ইনটার্নশিপের জন্য ঢাকাতে ছিলেন। সেখানে তার রুমের পাশে সিলিন্ডার বা যেভাবেই হোক গ্যাস লিকেজ হয়ে পাশের রুম মে বি গ্যাস ভর্তি ছিল। তারপর কোন ভাবে স্পার্ক জেনারেট হয়ে আগ্নিদগ্ধ হয়ে চার জনই মারা যান। বেঁচে ছিলেন সাময়িক সময়ের জন্য তিন জন। তারপর তারাও চলে গেলেন না ফেরার দেশে।

দুর্ঘটনা আমাদের দেশে কমন। এখানে একেকটা দিন বেঁচে থাকাটাই যেন একেকটা অর্জন।
